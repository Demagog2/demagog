<div>Výrok je hodnocen jako zavádějící. KSČM opravdu není přímo členem vládní koalice a žádný její člen není členem nové vlády. Nelze ale zjednodušovat vliv KSČM na současnou vládu a nazývat její podporu čistě programovou vzhledem k neustále se opakujícímu bodu, kdy komunisté chtějí mít možnost ovlivňovat a případně dosazovat své lidí do kontrolních orgánů centrálních institucí a podniků.</div><br><br><div>Ohledně postoje KSČM k podpoře nové vlády ANO a ČSSD se ve veřejném prostoru objevily dvě zprávy. <a href="https://www.kscm.cz/cs/aktualne/stanoviska/postoj-kscm-k-podpore-vlady-cr">KSČM</a> na svých stránkách dne 15. června 2018 sdělila svých sedm základních bodů pro podporu této vlády, které se týkají programového prohlášení vlády a mají do něj být zapracovány. Tyto body jsou: <br></div><br /><div><ul><li>trvalý růst minimální mzdy, valorizace důchodů, ochrana přírodních 
  zdrojů před zcizením do zahraničních rukou, zvýšení podílu veřejného 
  sektoru v&nbsp;hospodaření s&nbsp;vodou, zdanění církevních restitucí, zabránění 
  dalšímu nárůstu ceny bydlení a podpora výstavby obecních bytů, udržení 
  kvalitní a dostupné zdravotní péče bez zvyšování spoluúčasti pacientů.</li></ul>Pokud jde o podmínky mimo programové prohlášení vlády, zde média (<a href="https://www.seznamzpravy.cz/clanek/komuniste-sdelili-cenu-za-podporu-vlady-opatrne-zni-od-babise-49170">Seznam.cz</a>)&nbsp;a jednotlivé <a href="http://www.kscm.zlin.cz/?run=press&amp;source=20180604">regionální</a> stranické organizace KSČM odkazují na jistý desetibodový seznam podmínek, kdy je nejvíce citovaný bod týkající se možnosti KSČM ovlivňovat a snad i navrhovat své kandidáty na pozice v centrálních orgánech státních institucí a podniků v rámci&nbsp;„kontroly“&nbsp;plnění programových dohod s ANO:</div><br /><br><div><i>„Strany dohody souhlasí s tím, že KSČM má právo navrhnout obsazení 
  některých funkcí, aby mohla po dobu působení mandátu vlády plnit svou 
  kontrolní roli. Zejména ve vnějších a vnitřních kontrolních orgánech 
  centrálních orgánů a přímo řízených organizací.“</i></div><br /><br><div>Opět se ukazuje, že tyto&nbsp;„neprogramové“&nbsp;podmínky podpory ze strany KSČM jsou i nadále živé, protože např. možnost ovlivňovat strategické personální obsazení v rámci státní správy a státních podniků je permanentní minimálně od května 2018, kdy se dostaly na veřejnost poprvé (<a href="http://www.ceskatelevize.cz:8080/ivysilani/11412378947-90-ct24/218411058130511/titulky" >ČT24</a>, čas 41:39&nbsp;–&nbsp;50:56).</div>
