Projekt Demagog.cz se již více než 6 let zabývá ověřování faktických výroků politiků. Odhalujeme, nakolik naše politické elity s veřejností hrají korektní hru, nebo nakolik ji naopak klamou. Rozhodli jsme se naše zkušenosti a znalosti předávat dál. V dnešní době, kdy zejména ze sociálních sítí jsou lidé atakováni záplavou informací a dezinformací, je velmi složité rozpoznat, zda je daná informace přesná, nebo se jedná o hoax či o obskurní text. <br><br><br>Námi pořádané workshopy si kladou za cíl předat několik základních dovedností. V rámci 90 minut interaktivích aktivit pomůžeme nejen studentům středních škol v základní orientaci v mediální oblasti, předáme ale také znalost rozlišovat fakta od názorově zabarvených textů a prohloubíme rovněž kritické myšlení, což je pro dnešní dobu zcela zásadní dovednost. A nebyl by to správný factcheckingový projekt, kdyby nešířil povědomí, jak si co možná nejsnadněji ověřovat fakta, či alespoň jak nenaletět nezřídka přítomným vymyšleným či zavádějícím zprávám.<div><br><div style="font-weight: normal;"><br></div><div style="text-align: center; font-weight: normal;"><img src="/data/images/sni_mek_obrazovky_2017-04-06_v_21_48_19.jpg"></div><div style="font-weight: normal;"><br></div><div style="font-weight: normal;"><br></div><div style="font-weight: normal;">V současné době nabízíme dva základní moduly workshopů: <br><ol><li><span style="font-weight: bold;">Kritické myšlení a mediální gramotnost</span>: Vhled do toho, jak kriticky zhodnotit informace, kterým jsme vystaveni, se zaměřením na mediální obsah. Ukážeme, jaká úskalí nás čekají při vyhodnocení informací, od psychologických a společenských omezení, nových formátů na internetu, až po cílené manipulace a nepravdy ve veřejném prostoru. Workshop je zaměřen na praktické tipy a jeho výsledkem by měla být lepší orientace v tom, na co je dobré dát si pozor při přijímání informací a jak si tyto informace ověřit.</li><li><span style="font-weight: bold;">Fact-checking</span>: Workshop zaměřený detailněji na práci a kritické zpracování informací a čelení fake news, v jehož průběhu si účastníci ověřování vyzkoušejí v praxi. Zároveň se workshop zabývá fact-checkingem jako odvětvím žurnalistiky a oborem zájmu neziskových organizací (jako je Demagog.cz), fungováním těchto organizací a výzvám, kterým tento obor čelí. <br></li></ol><div style="font-weight: normal;"><br></div><br>Toto tematické rozdělení je pouze orientační, vždy záleží na konkrétní domluvě s učitelem či obecně organizátorem akce; moduly jde kombinovat či přidávat témata dle zájmu, můžeme vytvořit akci i tak trochu "na klíč". Workshopy také aktualizujeme o současné dění. <br><br><br>Za uspořádání workshopu žádáme od pořadatele finanční ocenění, a to z důvodu časové a organizační náročnosti těchto akcí. Obvyklá cena se pohybuje na<span style="font-weight: bold;"> 2 000 Kč za workshop</span> (vedený 2 lektory z Demagog.cz, délka <span style="font-weight: bold;">90 min</span>, <span style="font-weight: bold;">20-25 účastníků</span>) <span style="font-weight: bold;">+ cestovní náklady.</span> Jsme však v tomto poměrně flexibilní, a pokud to čas a další okolnosti dovolí, můžeme se přizpůsobit možnostem pořadatele.<br><br><br>Celé školení provádějí zástupci Demagog.cz, tedy projektu, který je držitelem Novinářské ceny za inovativní občanskou online žurnalistiku a také opakovaným účastníkem soutěže Křišťálová lupa (cena českého internetu) v kategoriích Projekt roku a Veřejně prospěšná služba s umístěním do 3. místa mezi všemi projekty.<br><br><br>Která místa jsme již s workshopem či přednáškou navštívili, je vidět v naší mapce. Rádi přijedeme i k vám!<br><br><br><img src="/data/images/mapa-worskshopu2.jpg"><br></div><div style="font-weight: normal;"><br></div><div style="font-weight: normal;"><br></div><div>Pokud máte zájem o více informací, obraťte se na nás prostřednictvím mailu&nbsp;<span style="font-weight: bold;">info@demagog.cz</span>. <br></div></div>
