<div style="font-style: normal; font-weight: normal;"><div><span style="font-style: italic;">V druhém únorovém týdnu začaly v Jižní Korei XXIII. zimní olympijské hry, a to nenechalo chladným ani předsedu vlády v demisi Andreje Babiše, který dle svých vlastních&nbsp;</span><a href="https://www.facebook.com/AndrejBabis/posts/1157676394369003:0" style="font-style: italic;">slov</a><span style="font-style: italic;">&nbsp;kouká na olympiádu mezi ranními schůzkami. Není divu, vždyť už v devíti letech zapáleně sbíral na kurtu míčky Rodu Laverovi za 5 korun na Slovaně. Nebo vlastně,&nbsp;<a href="https://demagog.cz/vyrok/14697">ne</a>.</span></div><br>Babiš nicméně na svém facebookovém účtu publikoval&nbsp;<a href="https://www.facebook.com/AndrejBabis/posts/1157676394369003:0">status</a>&nbsp;o 28 odstavcích, ve kterém pochválil biatlonistu Krčmáře, poreferoval o sestavování vlády, o konopí, o Jágrovi, o tom, co je potřeba postavit nebo přesunout v Brně, a nebo o tom, že našim hokejistům ujel vlak, protože děti tráví spoustu času na Facebooku. A také vyřkl některé zajímavé výroky.&nbsp;Podívejme se podrobněji, co o sportu říká a které konkrétní kroky (ne)podnikl.&nbsp;</div><div style="font-style: normal; font-weight: normal;"><div style="font-style: normal; text-align: center;"><span style="font-family: Arial, Verdana; font-size: 12px; font-style: italic; font-weight: 700;"><br></span></div><div style="font-family: Arial, Verdana; font-size: 12px; font-variant-ligatures: normal; font-variant-caps: normal;"><div style="font-style: normal; text-align: center;"><span style="font-style: italic; font-weight: bold;">„Tak si říkám, co všechno bychom s tím naším velkým českým bojovným srdcem a šikovností mohli dosáhnout, kdyby politici sport opravdu podporovali a ne se jen fotili v šatnách sportovců, když se náhodou zadaří.“<br>&nbsp;</span></div>Babiš již mnohokrát slíbil podpořit nebo zahájit sportovní projekty,&nbsp;<a href="https://www.facebook.com/AndrejBabis/photos/a.324695871000397.1073741832.214827221987263/1076360892500554/?type=3&amp;theater" style="font-style: normal; font-weight: normal;">zmiňuje</a>&nbsp;se o důležitosti sportu pro děti; ve své&nbsp;<a href="https://www.anobudelip.cz/file/edee/2017/o-cem-snim-kdyz-nahodou-spim.pdf">publikaci</a>&nbsp;(.pdf, str. 82–83) vyjevil sen o multifunkčních sportovištích v každé větší obci. V březnu 2017 <a href="https://jihlava.idnes.cz/andrej-babis-se-byl-podivat-v-jihlave-na-zimni-stadion-pdg-/jihlava-zpravy.aspx?c=A170328_2315395_jihlava-zpravy_aku">radil</a> postavit novou multifunkční arénu v Jihlavě, v dubnu <a href="https://www.facebook.com/AndrejBabis/photos/a.324695871000397.1073741832.214827221987263/967106686759309/?type=3&amp;theater">sliboval</a> podporu projektu stadionu pro brněnskou Kometu, v červnu <a href="https://www.facebook.com/AndrejBabis/photos/a.324695871000397.1073741832.214827221987263/1008949569241687/?type=3&amp;theater">slíbil</a> finanční podporu handicapovaným atletům a v srpnu <a href="https://www.facebook.com/AndrejBabis/photos/a.324695871000397.1073741832.214827221987263/1048455828624394/?type=3&amp;theater">nezapomněl</a> ani na halu pro rychlobruslařku Sáblíkovou. S jejím trenérem Petrem Novákem také <a href="https://twitter.com/AndrejBabis/status/577080737146494977">diskutoval</a> o vystavění dalších stadionů v Česku. Nejaktuálněji se <a href="https://www.facebook.com/AndrejBabis/photos/a.324695871000397.1073741832.214827221987263/1172407309562578/?type=3">zasnil</a>&nbsp;nad krytou slalomářskou halou pro Ester Ledeckou (takovou, jakou mají v Německu.) Nebudeme vás napínat – nic z toho se dosud nerealizovalo. Realizovala se pouze fotka, která naštěstí není ani v šatně, ani se sportovcem.</div><div style="font-family: Arial, Verdana; font-size: 12px; font-variant-ligatures: normal; font-variant-caps: normal;"><br><img src="/data/images/stadion-pro-sablikovou.jpg"><br><br><i>Zdroj obrázku: <a href="https://twitter.com/AndrejBabis/status/577080737146494977" style="">Twitter Andreje Babiše</a>.</i><br><br><img src="/data/images/brno-stadion.jpg"><br><i style="">Zdroj obrázku: <a href="https://www.facebook.com/AndrejBabis/photos/a.324695871000397.1073741832.214827221987263/967106686759309/?type=3&amp;theater" style="">Facebook Andreje Babiše</a>.</i><br><br>Co se tedy dělo kromě toho, co se nedělo? Koncem minulého roku Andrej Babiš <a href="https://zpravy.idnes.cz/vlada-zmocnenec-sport-babis-hnilicka-dvt-/domaci.aspx?c=A171212_062219_domaci_bur" style="font-style: normal; font-weight: normal;">rozhodl</a> o speciálním úřadu pro sport a o funkci vládního zmocněnce pro sport – tím se má stát Milan Hnilička.&nbsp;Na svém twitterovém účtu Babiš <a href="https://twitter.com/AndrejBabis/status/691604133774778368" style="font-style: normal; font-weight: normal;">kritizoval</a> Ivo Valentu, že po vyšším zdanění hazardu oznámil konec sponzoringu fotbalu. <a href="https://twitter.com/AndrejBabis/status/711950182540316674" style="font-style: normal; font-weight: normal;">Vyjádřil</a> se také k netransparentnímu přerozdělování peněz ve sportu. A to je vlastně vše.<br></div></div><div style="font-style: normal; font-weight: normal; font-family: Arial, Verdana; font-size: 12px; font-variant-ligatures: normal; font-variant-caps: normal;"><br></div><div style="font-style: normal; font-weight: normal;"><span style="font-family: Arial, Verdana; font-size: 12px;">Ale pozor! Láska ke sportu nesmí být na úkor služby státu. Opět citujme premiéra v demisi:</span><br><br><div style="font-family: Arial, Verdana; font-size: 12px; font-variant-ligatures: normal; font-variant-caps: normal; text-align: center;"><span style="font-style: italic; font-weight: bold;">„Já jsem jasně řekl, že žádný ministr nepoletí do Koreje, protože vláda v demisi by měla makat. Stačí, že tam máme našeho vládního zmocněnce pro sport Milana Hniličku. Ostatní ať sedí doma na zadku a pracují.“&nbsp;</span></div><br><span style="font-family: Arial, Verdana; font-size: 12px;">A jak řekl, tak se i stalo. Na rozdíl od minulých OH, kdy Rio navštívila&nbsp;</span>fanynka motosportu a Valentina&nbsp;<a href="https://isport.blesk.cz/clanek/ostatni-motorismus-moto-gp/310101/incident-v-brne-ministryne-slechtova-sla-za-rossim-na-start-ten-ji-odstrcil.html">Rossiho</a>&nbsp;Karla&nbsp;<a href="https://oh.idnes.cz/cesky-dum-v-riu-otevreni-milos-zeman-dv0-/rio-2016.aspx?c=A160805_001045_olympiada-rio-2016_tny">Šlechtová</a>, se letošní olympiády nikdo&nbsp;z vládních činitelů nezúčastnil. Český dům v Pchjongčchangu otevřel za asistence slovenského prezidenta předseda Senátu Milan Štěch.</div><div style=""><br><span style="font-style: normal; font-weight: normal; font-family: Arial, Verdana; font-size: 12px;">Na frázi „sedět doma na zadku a pracovat“ ale není od věci se podívat. Byť tehdy nebyli v demisi (a třeba se mimo demisi nemusí makat zase tolik), ministři za ANO se v minulosti často účastnili mimopracovních akcí v pracovních dnech a dobách. Šlo například o již zmíněnou </span><a href="https://www.lidovky.cz/foto.aspx?galerie=nejlepsi-fota-rio-1">Šlechtovou</a><span style="font-style: normal; font-weight: normal; font-family: Arial, Verdana; font-size: 12px;"> v brazilském Riu, na </span><a href="https://www.facebook.com/SlechtovaKarla/photos/a.1530597213851156.1073741827.1530590783851799/1948067745437432/?type=3">festivalu</a><span style="font-style: normal; font-weight: normal; font-family: Arial, Verdana; font-size: 12px;"> Colours of Ostrava, Miss </span><a href="https://www.facebook.com/SlechtovaKarla/photos/a.1530719683838909.1073741828.1530590783851799/1918148288429378/?type=3&amp;theater">Tattoo</a><span style="font-style: normal; font-weight: normal; font-family: Arial, Verdana; font-size: 12px;"> nebo <a href="https://www.facebook.com/SlechtovaKarla/posts/1628303024080574">Rock for People</a></span><span style="font-style: normal; font-weight: normal; font-family: Arial, Verdana; font-size: 12px;">, jejího šéfa Andreje </span><a href="https://moravskoslezsky.denik.cz/galerie/gal-msk-colours-streda0719.html?photo=1">Babiše</a><span style="font-style: normal; font-weight: normal; font-family: Arial, Verdana; font-size: 12px;">&nbsp;opět na ostravských Colours a  filmovém </span><a href="https://www.facebook.com/dlabajova.eu/photos/a.1399246286984162.1073741828.1387733661468758/1910900002485452/?type=3&amp;theater">festivalu</a><span style="font-style: normal; font-weight: normal; font-family: Arial, Verdana; font-size: 12px;"> v Karlových Varech nebo ministra spravedlnosti Pelikána </span><a href="https://twitter.com/RPelik/status/915617742111338497">demonstrujícího</a><span style="font-style: normal; font-weight: normal; font-family: Arial, Verdana; font-size: 12px;"> za kola v pražském centru. Abychom si rozuměli, výše zmíněným nic nevyčítáme a Imagine Dragons máme rádi také – to jen aby se vědělo, že deklarovanou drezurou ministři zase tak úplně netrpí. Věřme, že na akce případně padly dny dovolené.&nbsp;</span><br><br><span style="font-style: normal; font-weight: normal; font-family: Arial, Verdana; font-size: 12px;">A jak je to tedy s financováním sportu?</span><br><div style="font-style: normal; font-weight: normal; text-align: center;"><span style="font-family: Arial, Verdana; font-size: 12px; font-style: italic; font-weight: 700;"><br></span></div><span style="font-style: italic; font-weight: bold; font-family: Arial, Verdana; font-size: 12px; font-variant-ligatures: normal; font-variant-caps: normal;"><div style="text-align: center;">„Do sportu musíme dát víc peněz. Jako ministr financí jsem navýšil rozpočet na 7 miliard, ale kolegové to po mém vyhazovu z vlády bohužel snížili.“&nbsp;</div></span><br><span style="font-style: normal; font-weight: normal; font-family: Arial, Verdana; font-size: 12px;">V květnu minulého roku Andrej Babiš na valné hromadě České unie sportu </span><a href="https://sport.lidovky.cz/podle-babise-si-sport-zaslouzi-vlastni-agenturu-f6d-/ostatni-sporty.aspx?c=A170513_141607_ln-sport-ostatni_oka">řekl</a>:<span style="font-weight: normal; font-family: Arial, Verdana; font-size: 12px;">&nbsp;<i>„Pro sport je letos ve státním rozpočtu vyčleněno šest miliard korun, příští rok by se měla částka navýšit na 7,5 mld. Cílem je v budoucnosti dosáhnout dvanácti miliard.“&nbsp;</i></span><span style="font-style: normal; font-weight: normal; font-family: Arial, Verdana; font-size: 12px;">S částkou 7,5 mld. Kč ještě v květnu </span><a href="https://ekonomika.idnes.cz/schode-statni-rozpocet-ministr-financi-babis-ekonomicky-rust-p62-/ekonomika.aspx?c=A170522_105920_ekonomika_rts">počítal</a><span style="font-style: normal; font-weight: normal; font-family: Arial, Verdana; font-size: 12px;"> původně končící ministr financí Babiš v návrhu rozpočtu na rok 2018. Nicméně výsledná částka byla o více než miliardu korun nižší – pro rok 2018 bylo na podporu sportu&nbsp;</span>ze státní kasy&nbsp;<a href="http://www.mfcr.cz/cs/aktualne/tiskove-zpravy/2017/vlada-schvalila-navrh-statniho-rozpoctu-29715">vyčleněno</a>&nbsp;6,2 mld. Kč. Nutno dodat, že jedním z kolegů, kteří se na snížení finančních prostředků pro sport podílel byl i babišův nástupce na pozici šéfa státní pokladny Ivan Pilný, člen hnutí ANO.</div><div style=""><br><span style="font-style: normal; font-weight: normal; font-family: Arial, Verdana; font-size: 12px;">Abychom nekřivdili: Od roku 2014, kdy se Babiš stal ministrem financí, se výdaje státu na sport takřka zdvojnásobily. </span><span style="font-style: normal; font-family: Arial, Verdana; font-size: 12px;"><span style="font-weight: normal; font-family: Arial, Verdana; font-size: 12px;">Financování
  českého sportu náleží primárně do kompetence rezortu ministerstva 
 školství, tělovýchovy a mládeže (MŠMT), konkrétní výše příspěvku na 
 sport je pak výsledkem debaty mezi ministerstvy školství a financí. Menší část financí do sportu pochází i z rozpočtů
  ministerstev obrany a vnitra. Konečnou podobu podpory schvaluje vláda a
  poté dolní sněmovna jako součást státního rozpočtu.</span> Ve zmíněném roce 2014 šlo na podporu sportu <b>3,2 mld. Kč</b> (z rozpočtu MŠMT 2,98 mld. Kč,&nbsp;</span><a href="http://www.msmt.cz/file/33467_1_1/" style="font-style: normal; font-weight: normal; font-family: Arial, Verdana; font-size: 12px; font-variant-ligatures: normal; font-variant-caps: normal;">.</a><a href="http://www.msmt.cz/file/33467_1_1/">pdf</a><span style="font-style: normal; font-weight: normal; font-family: Arial, Verdana; font-size: 12px;">, str. 69; 177 mil. Kč z rozpočtů ministerstev obrany a vnitra,&nbsp;</span><a href="https://www.zakonyprolidi.cz/cs/2013-475">ukazatele kapitoly 307</a><span style="font-style: normal; font-weight: normal; font-family: Arial, Verdana; font-size: 12px;">&nbsp;a</span><a href="https://www.zakonyprolidi.cz/cs/2013-475" style="font-style: normal; font-weight: normal; font-family: Arial, Verdana; font-size: 12px; font-variant-ligatures: normal; font-variant-caps: normal;">&nbsp;</a><a href="https://www.zakonyprolidi.cz/cs/2013-475">314</a><span style="font-style: normal; font-weight: normal; font-family: Arial, Verdana; font-size: 12px;">).</span><span style="font-style: normal; font-weight: normal; font-family: Arial, Verdana; font-size: 12px;"> V loňském roce už stát podpořil sport částkou </span><span style="font-style: normal; font-family: Arial, Verdana; font-size: 12px;"><b>5,97 mld. Kč</b></span><span style="font-style: normal; font-weight: normal; font-family: Arial, Verdana; font-size: 12px;"> (příspěvek MŠMT 5,64 mld. Kč,&nbsp;</span><a href="http://www.msmt.cz/file/40771_1_1/" style="font-style: normal; font-weight: normal; font-family: Arial, Verdana; font-size: 12px; font-variant-ligatures: normal; font-variant-caps: normal;">.</a><a href="http://www.msmt.cz/file/40771_1_1/">pdf</a><span style="font-style: normal; font-weight: normal; font-family: Arial, Verdana; font-size: 12px;">, str. 77; více jak 300 milionů z rozpočtů ministerstev obrany a vnitra,&nbsp;</span><a href="https://www.zakonyprolidi.cz/cs/2016-457">ukazatele kapitoly 307</a>&nbsp;a&nbsp;<a href="https://www.zakonyprolidi.cz/cs/2016-457">314</a><span style="font-style: normal; font-weight: normal; font-family: Arial, Verdana; font-size: 12px;">).&nbsp;</span></div><div style="font-style: normal;"><span style="font-style: normal; font-weight: normal; font-family: Arial, Verdana; font-size: 12px;"><br>Vývoj financování sportu (od roku 2009) v poměru k celkovým schváleným výdajům státního rozpočtu je vidět v následujícím grafu:<br><br><iframe id="datawrapper-chart-FoBAN" src="//datawrapper.dwcdn.net/FoBAN/2/" scrolling="no" allowtransparency="true" style="width: 0; min-width: 100% !important;" height="403" frameborder="0"></iframe><br><br></span><span style="font-style: italic;">Zdroje dat: <a href="http://www.mfcr.cz/cs/verejny-sektor/statni-rozpocet" style="font-weight: normal;">MF ČR</a>, <a href="http://www.msmt.cz/" style="font-weight: normal;">MŠMT</a>, <a href="http://www.mocr.army.cz/" style="font-weight: normal;">MO</a>, Zákony o státním rozpočtu (např. <a href="https://www.zakonyprolidi.cz/cs/2010-433" style="font-weight: normal;">zde</a>).</span></div><div style="font-style: normal;"><span style="font-style: italic;"><br></span>Je vhodné dodat, že navýšení částky v roce 2012 může souviset se <a href="https://www.irozhlas.cz/sport_ostatni-sporty/sport-bojuje-o-penize-obci-pochazejici-z-hazardu_201203201002_tjelinkova">změnou</a> loterijního zákona, podle nějž mohli provozovatelé loterií dříve část odvodů směřovat do sportu a posléze se stát snažil tuto „díru“ zaplnit. Berme také v potaz rozdílně výkonnou ekonomiku mezi lety.&nbsp;<br><br>Suma sumárum, výdaje na sport dlouhodobě vzrůstají a Kometa i bez nového stadionu podává slušné výkony, což je vždy důvod k radosti. Babišovy plány a přísliby se ovšem od reality poněkud liší a v rámci volnočasového „promise-trackingu“ tak dáváme palec dolů.<br><br><br><div style="text-align: center;"><img src="/data/images/sport-slovo.jpg"><img src="/data/images/sport-ciny.jpg"><br></div><br></div><div style="font-style: normal;"><br></div><div style="font-style: normal;"><br><br><span style="font-weight: normal; font-style: italic;">Autory textu jsou Ivana Procházková, Veronika Svrčinová, Ondřej Trtílek, Ivana Hadbavníková, Filip Zelenka a Jiří Uhlíř.</span></div>
