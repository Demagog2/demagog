Prezentace názorů ve veřejném prostoru může probíhat různými způsoby. Prostřednictvím blogů, sociálních sítí či osobně. Politici mají pro svou komunikaci vyhrazeny speciální prostředky, které jsou běžným občanům nepřístupné – diskuzní relace. <br><br>Jejich účelem by měla být komunikace politických programů, debata a diskuze o aktuálních otázkách, které jsou pro společnost podstatné a důležité. V těchto diskuzích hrají klíčovou úlohu moderátoři, kteří je vedou, pokládají otázky k věci a přináší kritický pohled na prezentované argumenty.<br><br>Moderátoři ovšem nemohou pokrýt všechno, není v lidských silách v reálném čase kontrolovat všechna faktická data a zprostředkovat kritický pohled i divákům. Politici se proto příliš nebojí prezentovat informace, které jsou neúplné, zkreslené, účelově vytrhávané z kontextu a ve výsledku tedy zavádějící. <br><br>Chtěli bychom doplnit úkol moderátorů a politikům v těchto případech oponovat, upozorňovat veřejnost na manipulativní zacházení s fakty ze strany politiků, případně v komentářích doplňovat širší souvislosti diskutovaných témat.<br><br>Cílem Demagog.cz však není bezpodmínečně si nárokovat absolutní pravdivost a úplnost zveřejněných informací. Smyslem projektu je v první řadě zvýšit informovanost veřejnosti a případně dávat podnět k rozproudění (veřejné) debaty o skutkové podstatě prohlášení politiků. <br><br>Při naší práci vycházíme z veřejně dostupných zdrojů, na základě kterých prohlášení politiků ověřujeme. Smyslem toho je ukázat, kolik z toho, co politici v relacích tvrdí, by si měli možnost ověřit běžní lidé, když by měli na něco takového čas. Víc o tom, jak pracujeme, si můžete přečíst v části Jak hodnotíme. <br><br>Demagog.cz má dobrovolnický a neziskový charakter, je otevřen příspěvkům a podnětům od kohokoli. Naše kapacity a informační zdroje jsou omezené. Proto, budete-li některé naše informace považovat za nedostatečné a neúplné, jste vítáni přispět do diskuze a doplnit obsah našich stránek. <br><br>V případě, budete-li chtít přispět něčím k této práci, napište na <span style="font-weight: bold; text-decoration: underline;">info(at)demagog.cz.</span><br><br style="font-weight: bold;"><span style="font-weight: bold;">Kdo je za Demagog.cz</span><br><br>Demagog.cz přímo navazuje na slovenskou verzi projektu - Demagog.sk. Ten vznikl jako dobrovolná a nezávislá iniciativa Mateje Hrušky a Ondreje Luntera, studentů Masarykovy univerzity v Brně. I díky jejich studiu v Brně bylo jen logické, že se projekt přenesl do českých souvislostí. <br><br>Ve spolupráci s Terezou Skládankovou se projekt začal realizovat díky podpoře agentury Mládež v akci. Do činnosti Demagog.cz se zapojuje 10 stážistů-analytiků pod vedením expertky Terezy Skládankové a s aktivní podporou Ondreje Luntera i Mateje Hrušky, kteří pomáhají hned od začátku nastavit vysokou laťku metodologie i ověřování samotného.<br><br>Projekt Demagog.cz funguje díky laskavé podpoře agentury Evropské komise - Mládež v akci, Nadace Open Society Fund Praha, společnosti Newton media a PR agentury Heretic.<br><a href="http://www.iuventa.sk/sk/Mladez-v-akcii/Home.alej"><br><img style="width: 363px; height: 119px;" src="http://demagog.cz/content/data/images/mladez-v-akci.jpg"></a><br><a href="http://www.osf.cz/home-eng"><br><img style="width: 384px; height: 82px;" src="http://demagog.cz/content/data/images/osf-logo.gif"></a><a href="http://newtonmedia.cz/"><br><img style="width: 282px; height: 125px;" src="http://demagog.cz/content/data/images/newton-logo-biele.jpg"></a><a href="http://www.hereticpr.cz/"><br><br><img style="width: 297px; height: 132px;" src="http://demagog.cz/content/data/images/logo-heretic.jpg"></a><br>
