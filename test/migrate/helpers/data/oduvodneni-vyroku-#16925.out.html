<p><a href="https://www.psp.cz/sqw/hlasy.sqw?g=67292&amp;l=cz">Andrej Babiš</a> (spolu s <a href="https://www.psp.cz/sqw/hlasy.sqw?g=67293&amp;l=cz">Jaroslavem Faltýnkem</a>) byl vydán Sněmovnou k trestnímu stíhání 19. ledna (2018). V květnu 2018 <a href="https://zpravy.idnes.cz/capi-hnizdo-stiznosti-statni-zastupce-babis-faltynek-pfa-/domaci.aspx?c=A180503_162436_domaci_jkk">bylo přerušeno</a> stíhání Jaroslava Faltýnka, stížnost Andreje Babiše však byla zamítnuta a jeho stíhání stále pokračuje.</p>
<p>Nominanta ČSSD na post ministra zahraničí Miroslava Pocheho <a href="https://www.irozhlas.cz/zpravy-domov/milos-zeman-prezident-barrandov-tyden-s-prezidentem-miroslav-poche-cssd-vlada_1805242203_haf">odmítl jmenovat</a> Miloš Zeman, údajně kvůli jeho postojům k migraci. Aktuálně tedy vláda nemá ministra zahraničí - ministerstvo bude <a href="https://www.irozhlas.cz/zpravy-domov/jmenovani-vlady-cr-andrej-babis-ministri_1806280712_ako">dočasně řídit</a> předseda ČSSD a ministr vnitra v nové Babišově vládě Jan Hamáček.</p>
<p>ČSSD <a href="https://zpravy.aktualne.cz/domaci/cssd-jde-do-vlady-s-hnutim-ano-vladu-s-babisem-si-preje-pres/r~f24f1bf470a811e8b05aac1f6b220ee8/?redirected=1530190107">potvrdila svou účast</a> v Babišově vládě 15. června po výsledku vnitrostranického referenda. Vláda ANO a ČSSD se má opírat o hlasy KSČM, která má vládu tolerovat. Finálně má být o toleranci vlády komunisty rozhodnuto v sobotu 30. června 2018 <a href="https://www.kscm.cz/cs/aktualne/aktuality/prohlaseni-k-aktualni-politicke-situaci">po rozhodnutí ÚV KSČM</a>.</p>
